### Obiettivi dell'insegnamento
L’approccio didattico è basato su numerosi esempi pratici ed un utilizzo di strumenti software per supporto alle tematiche trattate e per consentire allo studente di acquisire dimestichezza sugli strumenti e sulle tecniche di dimensionamento e valutazione delle prestazioni di reti di telecomunicazioni.
Le modalità didattiche utilizzate sono basate sui principi della classe attiva con il coinvolgimento degli studenti durante i momenti d’aula. Alcuni argomenti del corso e tutta la parte di laboratorio sono svolti in modalità ﬂipped class con video e materiale didattico da studiare prima delle attività in aula. Le modalità di valutazione  dell’apprendimento, oltre che utilizzare gli appelli tradizionali che sono comunque garantiti, è di tipo continuo durante il semestre con 4 prove in itinere, alcune attività svolte durante le lezioni come quiz online e sﬁde che consentono di acquisire punti premio validi per il voto ﬁnale.

### Argomenti trattati
1. INTRODUZIONE E ARCHITETTURE
	- Principi generali, architettura e componenti, meccanismi di base
2. SISTEMI DI COMUNICAZIONE
	- Come misuro le prestazioni di una rete: il concetto di throughput, i ritardi nelle reti di telecomunicazioni (tempo di trasmissione, ritardo di trasferimento, tempo di processing, tempo di accodamento).
	- Cenni sul livello fisico
3. MODELLI FUNZIONALI
	- Come è gestita la comunicazione in rete: il concetto di protocollo di comunicazione, modelli architetturali a strati, commutazione di pacchetto e commutazione di circuito.
4. PROTOCOLLI APPLICATIVI 
	- architetture delle applicazioni di rete: approccio client-server ed approccio peer-to-peer;
	- esempi di protocolli applicativi client-server: HTTP, FTP, SMTP;
	- architetture peer-to-peer: la rete Gnutella, BitTorrent
5. IL LIVELLO DI TRASPORTO
	- caratterizzazione del servizio di comunicazione tra processi applicativi; trasporto non affidabile: il protocollo UDP (formato del segmenti);
	- trasporto affidabile: il protocollo TCP (formato dei segmenti, apertura della connessione, controllo di flusso, controllo di congestione e controllo d’errore).
6. IL LIVELLO DI NETWORKING:
	- l’Internet Protocol (IP): servizi offerti da IP, formato dei pacchetti IPv4
	- Gestione di indirizzi IP: formati e notazioni degli indirizzi IPv4, le classi e gli indirizzi speciali, pianificazione di uno spazio di indirizzamento IPv4, tecniche di subnetting e supernetting, assegnamento automatico di indirizzi IP: il Dynamic Host Control Protocol (DHCP)
	- Corrispondenza tra indirizzi IP ed indirizzi simbolici (Il Domain Name System);
	- l’Internet Control Message Protocol (ICMP)
7. INOLTRO ED INSTRADAMENTO IN INTERNET:
	- inoltro diretto ed indiretto
	- uso delle tabelle di routing;
	- instradamento su cammini minimi, la costruzione dell’albero dei cammini minimi,
	- Instradamento link state ed instradamento distance vector
	- Esempi di protocolli: RIP, OSPF, BGP, SDN
8. RETI LOCALI E LIVELLO DI LINEA:
	- problema dell’accesso multiplo,
	- indirizzamento nelle reti locali,
	- l’Address Resolution Protocol (ARP),
	- interconnessione di reti locali con bridge/switch,
	- lo standard Ethernet/802.3: principi e funzionamento,
	- lo standard IEEE 802.11 (WiFi): principi e funzionamento.
9. INTRANET
	- Indirizzamento privato e traduzioni di indirizzi IP (NAT, NAPT)
	- Interconnessione di reti private (IP Tunneling)
	- IPv6 (cenni)

LABORATORIO: 
- Attività di base svolta a lezione ed esercitazione:  
- Sniffer di rete (Wireshark)  
- Protocolli applicativi (con utilizzo di server e client email e web)  
- Attività di laboratorio  
- Lab 1: Python e scripting per analisi di rete  
- Lab 2: Programmazione socket in Python, parte I  
- Lab 3: Programmazione socket in Python, parte II  
- Lab 4: Configurazione e simulazione di rete (Packet Tracer), parte I  
-  Lab 6: Attività sperimentali su reti wireless  

### Prerequisiti
Conoscenze di base di programmazione e architettura dei calcolatori.

### Modalità di valutazione
La valutazione dell’apprendimento del corso è di tipo continuo e si base su attività svolte durante il semestre di erogazione dell’insegnamento. Sono previste:
- 4 prove in itinere
- quiz svolti durante le lezioni
- attività valutate relative a esercitazioni e laboratori

Alla ﬁne del corso, agli studenti che hanno ottenuto una valutazione suﬃciente mediante la valutazione continua svolta nel semestre è proposto un voto ﬁnale.

A chi non ha ottenuto un voto suﬃciente, a chi non ha partecipato alle attività di valutazione in itinere o a chi non fosse soddisfatto del voto ottenuto è consentito di svolgere gli appelli regolari nelle date previste dal calendario delle prove. I punti extra eventualmente conseguiti con i quiz o le attività valutate sono comunque conservati per gli appelli dell’anno accademico di pertinenza.

L’esame durante gli appelli da calendario è scritto e consente di ottenere ﬁno a 32 punti mediante:
- esercizi numerici
- domande a risposta aperta
- attività di laboratorio

Il voto ﬁnale in trentesimi è pari al numero di punti ottenuti. È assegnato il voto di 30 e lode se la somma dei punti è superiore a 31

velocità, adimensionale
